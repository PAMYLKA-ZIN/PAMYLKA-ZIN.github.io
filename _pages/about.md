---
permalink: /about
layout: page
title: Пра нас
---

![PAMYŁKA logo](https://s3-eu-central-1.amazonaws.com/vklworld/accounts/headers/113/044/970/539/526/199/original/33a7a779df2a5ccd.png)

PAMYŁKA – гэта навукова-папулярны зін на беларускай мове, які распаўсюджваецца пад свабоднымі ліцэнзіямі.
Тут вы можаце набыць усе нумары у друкаваным варыянце, ці зрабіць [данэйт](https://www.buymeacoffee.com/pamylka) за pdf – версію.

## Нас няма

Ідэя стварыць беларускамоўны самвыдат часопіс пра навуку прыйшла на глебе таго, што ў Беларусі і па-за яе межамі няма такога. Няма навуковай беларускай акадэмічнай супольнасці, няма перыядычных выданняў пра навуку. Беларуская мова прыгнечана. Яна на ўзбочыне навуковай думкі… Але стваральнікаў зіна гэты парадак рэчаў не задавальняе. **Мы ёсць**. Беларускія навукоўцы.

Таму мы вырашылі, што выданне часопіса ў нашых уласных руках і, маючы патрэбу чытаць пра навуку на беларускай мове, хочам, каб гэтая магчымасць пашыралася.

### Ідэя нарадзілася

Ідэя нарадзілася ў верасні 2021 году, і мы пачалі пісаць артыкулы самі ды шукаць тых, хто хоча далучыцца і пісаць пра натуральныя навукі: фізіку, хімію, біялогію, а таксама пра матэматыку і сумежныя тэмы. Паўтара году мы збіралі артыкулы – і, сабраўшы досыць для першага нумару, выпусцілі яго! Вы пабачыце, што зін мае багата ўнікальных ілюстрацыяў сучасных мастакоў!

### Хто мы?

Наша каманда раскідана волей лёсу па ўсяму свету.

### Кожны можа пісаць

Гэты праект адкрыты. Гэта значыць, мы запрашаем людзей пісаць пра навуку і стаць часткай супольнасці рэдактараў. Таксама мы запрашаем мастакоў маляваць ілюстрацыі да артыкулаў. Каб стаць удзельнікам, напішыце нам!
Для таго, каб пісаць артыкулы ў зін не трэба мець ступень, рэгаліі і г.д. Важна ўмець пісаць рэфераты, валодаць беларускай мовай і любіць навуку.

### На што ідуць грошы?

Данэйт, які мы збіраем, ідзе на ўзнагароджванне рэдактараў, мастакоў і іншых стваральнікаў зіна. Мы хочам, каб выданне было перыядычным і ўстойлівым, але гэта магчыма толькі з вашай падтрымкай.

### Мы вызваляем веды!

Зін з’яўляецца прыкладам капілэфт праекта. Дзяліцца зінам можна і трэба!
Усе ўласныя матэрыялы распаўсюджваюцца пад ліцэнзіяй

**Creative Commons Attribution – Share Alike.**  [![CC BY-SA 4.0][cc-by-sa-image]][cc-by-sa]

[cc-by-sa]: http://creativecommons.org/licenses/by-sa/4.0/
[cc-by-sa-image]: https://licensebuttons.net/l/by-sa/4.0/88x31.png
[cc-by-sa-shield]: https://img.shields.io/badge/License-CC%20BY--SA%204.0-lightgrey.svg

### Атрыбуцыя (Attribution)

значыць, што калі вы бярэце матэрыялы з зіна, вам трэба пазначыць аўтара матэрыяла, такім чынам аддаць яму гонар.

### Дзяліцца на тых жа ўмовах (Share Alike)

 значыць, што калі вы захочаце ўзяць нейкі матэрыял і перарабіць яго, то вы вінны зрабіць ваш вытворны твор таксама вольным пад гэтай жа ліцэнзіяй. Такім чынам захоўваецца свабода і пашыраюцца веды.

Мы ведаем, што любое навуковае адкрыццё пачынаецца з памылкі;)

І наш зін - гэта толькі пачатак развіцця беларускай навукі!

П.с. Тутай мы выкладаем усе нумары (pdf-версію, і версію для самастойнага друку):

[!["Buy Me A Coffee"](https://www.buymeacoffee.com/assets/img/custom_images/orange_img.png)](https://www.buymeacoffee.com/pamylka)

